
    <!DOCTYPE html>
    <html>
    <head>
        <meta charset="UTF-8">
    </head>
    <body>
    <p>灵肉战绌，欲动情胜，罪恶滋长，缘生耻辱。若以悲哀<mark style="background-color:rgba(127, 0, 0, 0.5);">之</mark>力，能知悔改，<mark style="background-color:rgba(255, 233, 233, 0.5);">则</mark>新生抽乙，即见<mark style="background-color:rgba(255, 201, 201, 0.5);">于</mark>剥复<mark style="background-color:rgba(127, 0, 0, 0.5);">之</mark>会，又摩<mark style="background-color:rgba(127, 0, 0, 0.5);">之</mark>以谊，凡以披陈众失，发露过咎，改往<mark style="background-color:rgba(127, 0, 0, 0.5);">之</mark>际，<mark style="background-color:rgba(255, 180, 180, 0.5);">不</mark>忘修来，故待善化。民族<mark style="background-color:rgba(127, 0, 0, 0.5);">之</mark>中兴，亦<mark style="background-color:rgba(49, 49, 49, 0.5);">本</mark>此理。神<mark style="background-color:rgba(255, 180, 180, 0.5);">不</mark>终昧，回首怅然。厌悔脱离，更始其命，岂有他哉，自觉<mark style="background-color:rgba(241, 0, 0, 0.5);">而</mark>已<mark style="background-color:rgba(255, 56, 56, 0.5);">矣</mark>。</p><p></p><p>然余观<mark style="background-color:rgba(255, 201, 201, 0.5);">于</mark>华国<mark style="background-color:rgba(127, 0, 0, 0.5);">之</mark>民，<mark style="background-color:rgba(255, 201, 201, 0.5);">乃</mark>又<mark style="background-color:rgba(255, 180, 180, 0.5);">不</mark>能无感。往者政教<mark style="background-color:rgba(117, 117, 117, 0.5);">为</mark>虐，种性日离，千载以来，世<mark style="background-color:rgba(117, 117, 117, 0.5);">为</mark>胜民，以利禄<mark style="background-color:rgba(117, 117, 117, 0.5);">为</mark>性命，以残贼<mark style="background-color:rgba(117, 117, 117, 0.5);">为</mark>功业。利<mark style="background-color:rgba(127, 0, 0, 0.5);">之</mark>所在，<mark style="background-color:rgba(255, 180, 180, 0.5);">不</mark>问恩仇，虽异族可君，同种可杀也。其次所畏莫若威。故所业二，<mark style="background-color:rgba(255, 180, 180, 0.5);">不</mark>受制<mark style="background-color:rgba(255, 201, 201, 0.5);">于</mark>人，<mark style="background-color:rgba(255, 233, 233, 0.5);">则</mark><mark style="background-color:rgba(117, 117, 117, 0.5);">为</mark>暴<mark style="background-color:rgba(255, 201, 201, 0.5);">于</mark>国。中国<mark style="background-color:rgba(127, 0, 0, 0.5);">之</mark>事，一治一乱。治者其服刑<mark style="background-color:rgba(127, 0, 0, 0.5);">之</mark>日，<mark style="background-color:rgba(241, 0, 0, 0.5);">而</mark>乱者其得志<mark style="background-color:rgba(127, 0, 0, 0.5);">之</mark>秋。故观近古史书，历历<mark style="background-color:rgba(139, 139, 139, 0.5);">皆</mark>罪恶<mark style="background-color:rgba(127, 0, 0, 0.5);">之</mark>迹，亦历历<mark style="background-color:rgba(139, 139, 139, 0.5);">皆</mark>耻辱<mark style="background-color:rgba(127, 0, 0, 0.5);">之</mark>痕也。罪辱如斯，<mark style="background-color:rgba(241, 0, 0, 0.5);">而</mark>悲哀<mark style="background-color:rgba(255, 233, 233, 0.5);">则</mark>安在，悔改者又谁欤？顽迷<mark style="background-color:rgba(127, 0, 0, 0.5);">之</mark>民，<mark style="background-color:rgba(255, 180, 180, 0.5);">不</mark>知自觉，坐令覆辙屡践，长其罪恶<mark style="background-color:rgba(241, 0, 0, 0.5);">而</mark>重其耻辱，可哀也<mark style="background-color:rgba(209, 209, 255, 0.5);">夫</mark>！其事一征<mark style="background-color:rgba(127, 0, 0, 0.5);">之</mark><mark style="background-color:rgba(255, 201, 201, 0.5);">于</mark>五胡<mark style="background-color:rgba(127, 0, 0, 0.5);">之</mark>世，再征<mark style="background-color:rgba(127, 0, 0, 0.5);">之</mark><mark style="background-color:rgba(255, 201, 201, 0.5);">于</mark>金，三征<mark style="background-color:rgba(127, 0, 0, 0.5);">之</mark><mark style="background-color:rgba(255, 201, 201, 0.5);">于</mark>元，四征<mark style="background-color:rgba(127, 0, 0, 0.5);">之</mark><mark style="background-color:rgba(255, 201, 201, 0.5);">于</mark>清，<mark style="background-color:rgba(241, 0, 0, 0.5);">而</mark>人<mark style="background-color:rgba(139, 139, 139, 0.5);">皆</mark><mark style="background-color:rgba(255, 180, 180, 0.5);">不</mark>知悟；五征<mark style="background-color:rgba(127, 0, 0, 0.5);">之</mark><mark style="background-color:rgba(255, 201, 201, 0.5);">于</mark>太平天国时曾彭<mark style="background-color:rgba(127, 0, 0, 0.5);">之</mark>助贼，杨李<mark style="background-color:rgba(127, 0, 0, 0.5);">之</mark>争权；六征<mark style="background-color:rgba(127, 0, 0, 0.5);">之</mark><mark style="background-color:rgba(255, 201, 201, 0.5);">于</mark>今，袁冯<mark style="background-color:rgba(127, 0, 0, 0.5);">之</mark><mark style="background-color:rgba(255, 141, 141, 0.5);">徒</mark>无异<mark style="background-color:rgba(255, 201, 201, 0.5);">于</mark>曾彭，焦陈<mark style="background-color:rgba(127, 0, 0, 0.5);">之</mark>狱，孙黎<mark style="background-color:rgba(127, 0, 0, 0.5);">之</mark>囗，亦杨李<mark style="background-color:rgba(127, 0, 0, 0.5);">之</mark>渐。<mark style="background-color:rgba(241, 0, 0, 0.5);">而</mark>今陶君复殒<mark style="background-color:rgba(255, 201, 201, 0.5);">于</mark>私剑<mark style="background-color:rgba(255, 56, 56, 0.5);">矣</mark>，车过腹痛<mark style="background-color:rgba(127, 0, 0, 0.5);">之</mark>感，如<mark style="background-color:rgba(255, 141, 141, 0.5);">何</mark>可言！使君辈存，令此人死。华土<mark style="background-color:rgba(127, 0, 0, 0.5);">之</mark>人，其永劫<mark style="background-color:rgba(255, 180, 180, 0.5);">不</mark>悟者<mark style="background-color:rgba(255, 56, 56, 0.5);">矣</mark>。</p><p></p><p>呜呼！陶君经营伟业，福被吾族。今<mark style="background-color:rgba(255, 180, 180, 0.5);">不</mark>死<mark style="background-color:rgba(255, 201, 201, 0.5);">于</mark>异族，<mark style="background-color:rgba(241, 0, 0, 0.5);">而</mark>死<mark style="background-color:rgba(255, 201, 201, 0.5);">于</mark>同种<mark style="background-color:rgba(127, 0, 0, 0.5);">之</mark>手，岂命也<mark style="background-color:rgba(209, 209, 255, 0.5);">夫</mark>！君<mark style="background-color:rgba(127, 0, 0, 0.5);">之</mark>死，<mark style="background-color:rgba(49, 49, 49, 0.5);">本</mark><mark style="background-color:rgba(255, 201, 201, 0.5);">于</mark>敌谋，或出自私利，虽<mark style="background-color:rgba(255, 180, 180, 0.5);">不</mark>可知，要<mark style="background-color:rgba(127, 0, 0, 0.5);">之</mark>汉人亲将其事<mark style="background-color:rgba(255, 233, 233, 0.5);">则</mark>一。<mark style="background-color:rgba(209, 209, 255, 0.5);">夫</mark>《春秋》<mark style="background-color:rgba(127, 0, 0, 0.5);">之</mark>义，内诸夏<mark style="background-color:rgba(241, 0, 0, 0.5);">而</mark>外夷狄，岂<mark style="background-color:rgba(183, 0, 0, 0.5);">诚</mark>推寻<mark style="background-color:rgba(255, 201, 201, 0.5);">于</mark>谱牒<mark style="background-color:rgba(127, 0, 0, 0.5);">之</mark>际，以立差<mark style="background-color:rgba(90, 90, 90, 0.5);">别</mark>？第以种姓既殊，利害相反，故亲者日亲，疏者日疏。野人械斗<mark style="background-color:rgba(255, 180, 180, 0.5);">不</mark><mark style="background-color:rgba(66, 66, 66, 0.5);">及</mark>同征<mark style="background-color:rgba(127, 0, 0, 0.5);">之</mark>众，<mark style="background-color:rgba(241, 0, 0, 0.5);">而</mark>炎黄帝子，<mark style="background-color:rgba(255, 201, 201, 0.5);">乃</mark>推刃<mark style="background-color:rgba(255, 201, 201, 0.5);">于</mark>同气。<mark style="background-color:rgba(255, 5, 5, 0.5);">惟</mark>帝眷兹苗裔，其啸吟<mark style="background-color:rgba(255, 56, 56, 0.5);">矣</mark>。</p><p></p><p>来日方艰，天怒将赫。余欲登高丘，呼国人<mark style="background-color:rgba(241, 0, 0, 0.5);">而</mark>属<mark style="background-color:rgba(127, 0, 0, 0.5);">之</mark>曰：汝其悔改！汝倘自觉，戴其夙业，号泣<mark style="background-color:rgba(255, 201, 201, 0.5);">于</mark>旷野以自怨艾，悲哀<mark style="background-color:rgba(127, 0, 0, 0.5);">之</mark>声发<mark style="background-color:rgba(255, 201, 201, 0.5);">于</mark>中，汝<mark style="background-color:rgba(255, 201, 201, 0.5);">乃</mark>昭苏。宁保灵明<mark style="background-color:rgba(241, 0, 0, 0.5);">而</mark>死，毋徇物欲以生也。先哲有言：<mark style="background-color:rgba(255, 5, 5, 0.5);">惟</mark>有坟墓处，始有复活，望<mark style="background-color:rgba(127, 0, 0, 0.5);">之</mark>始也。即或<mark style="background-color:rgba(255, 180, 180, 0.5);">不</mark>然，复活<mark style="background-color:rgba(255, 180, 180, 0.5);">不</mark>可期，<mark style="background-color:rgba(241, 0, 0, 0.5);">而</mark>幽垄<mark style="background-color:rgba(127, 0, 0, 0.5);">之</mark>清净，亦差胜<mark style="background-color:rgba(255, 201, 201, 0.5);">于</mark>秽墟<mark style="background-color:rgba(127, 0, 0, 0.5);">之</mark>恶浊尔。悲<mark style="background-color:rgba(209, 209, 255, 0.5);">夫</mark>！此望<mark style="background-color:rgba(127, 0, 0, 0.5);">之</mark>终也。</p>
    </body>
    </html>
    