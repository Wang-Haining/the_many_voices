
    <!DOCTYPE html>
    <html>
    <head>
        <meta charset="UTF-8">
    </head>
    <body>
    <p>先民有言：会稽<mark style="background-color:rgba(255, 161, 161, 0.5);">乃</mark>报仇雪耻<mark style="background-color:rgba(127, 0, 0, 0.5);">之</mark>乡，非藏垢纳污<mark style="background-color:rgba(127, 0, 0, 0.5);">之</mark>地。盖越自勾践以来，遗风未泯，士尚气节；中世遭种族<mark style="background-color:rgba(127, 0, 0, 0.5);">之</mark>变，苦心积虑，<mark style="background-color:rgba(255, 180, 180, 0.5);">不</mark>忘报复。绍兴一郡，遂屡<mark style="background-color:rgba(125, 125, 125, 0.5);">为</mark>诸夏君民最后诀<mark style="background-color:rgba(91, 91, 91, 0.5);">别</mark>地。虽曰<mark style="background-color:rgba(255, 180, 180, 0.5);">不</mark>详，亦烈<mark style="background-color:rgba(255, 40, 40, 0.5);">矣</mark>哉！</p><p></p><p>北虏乱华，十年经营，<mark style="background-color:rgba(237, 0, 0, 0.5);">而</mark>后报<mark style="background-color:rgba(127, 0, 0, 0.5);">之</mark>。越<mark style="background-color:rgba(127, 0, 0, 0.5);">之</mark>人实有力<mark style="background-color:rgba(255, 161, 161, 0.5);">焉</mark>。生荣死哀，天下昭见。呜呼，亦越<mark style="background-color:rgba(127, 0, 0, 0.5);">之</mark><mark style="background-color:rgba(255, 237, 237, 0.5);">光</mark><mark style="background-color:rgba(255, 40, 40, 0.5);">矣</mark>？</p><p></p><p>虽然，人生<mark style="background-color:rgba(255, 201, 201, 0.5);">于</mark>忧患<mark style="background-color:rgba(237, 0, 0, 0.5);">而</mark>死<mark style="background-color:rgba(255, 201, 201, 0.5);">于</mark>安乐。东南半壁，方脱虏系，<mark style="background-color:rgba(237, 0, 0, 0.5);">而</mark>内讧频闻，形同割据。近传台绍诸郡，亦谋分立，虽曰流言，虑非佳兆。嗟尔越<mark style="background-color:rgba(127, 0, 0, 0.5);">之</mark>人，其取忘先民<mark style="background-color:rgba(127, 0, 0, 0.5);">之</mark>训乎！</p><p></p><p>尔<mark style="background-color:rgba(125, 125, 125, 0.5);">为</mark>福<mark style="background-color:rgba(255, 201, 201, 0.5);">于</mark>国，民未尝<mark style="background-color:rgba(255, 180, 180, 0.5);">不</mark>尔感；尔<mark style="background-color:rgba(125, 125, 125, 0.5);">为</mark>毒<mark style="background-color:rgba(255, 201, 201, 0.5);">于</mark>国，民亦<mark style="background-color:rgba(255, 180, 180, 0.5);">不</mark>能<mark style="background-color:rgba(255, 180, 180, 0.5);">不</mark>尔怨也。臣虏<mark style="background-color:rgba(127, 0, 0, 0.5);">之</mark>耻，尔幸<mark style="background-color:rgba(125, 125, 125, 0.5);">为</mark>越雪<mark style="background-color:rgba(127, 0, 0, 0.5);">之</mark>！今尔偾事，又令谁<mark style="background-color:rgba(125, 125, 125, 0.5);">为</mark>尔雪此耻乎！</p><p></p><p>呜呼！於越古国，<mark style="background-color:rgba(237, 0, 0, 0.5);">而</mark>今<mark style="background-color:rgba(237, 0, 0, 0.5);">而</mark>后，<mark style="background-color:rgba(125, 125, 125, 0.5);">为</mark>报仇雪耻<mark style="background-color:rgba(127, 0, 0, 0.5);">之</mark>乡耶？<mark style="background-color:rgba(125, 125, 125, 0.5);">为</mark>藏垢纳污<mark style="background-color:rgba(127, 0, 0, 0.5);">之</mark>地耶？危乎，危乎！虽然，往者<mark style="background-color:rgba(255, 180, 180, 0.5);">不</mark>可谏，来者犹可追也。</p><p></p>
    </body>
    </html>
    