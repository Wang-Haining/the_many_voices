著者有克剌绥夫斯奇（J. Kraszewski，1812-1886），所著文章及学术之书，都凡四百五十卷，其他散佚文论，集之又可百五十卷。其小说多言波阑古今事，令读者瞿然动怀旧之念，而民不忘本。

次有斯凡多诃夫斯奇（A. Swientochowski，1847-），著小品四种，各函谊旨，以人名名篇，曰Chawa Rubin， Damian Capenko，Karl Krug，胥为无告者哀，又Clemens Boruta则饿人之史也。

复次有显克威支（H. Sienkiewiez，1845-），亦以小品名世，最佳者有《炭画》（ Szice-weglem） 《天使》（Yamgol）诸篇，顾世徒赏其《何往》（Quovadis）一书（记罗马宜禄王事，故景教国人喜讽诵之，特在吾人终有间也）。然氏之为重，初不在此。读其《灯塔守者》一篇，文情哀怨，斯真波阑之文章耳。

复次有女士阿什思珂（E. Orzeszko，1847-）洛什威支（M. Rodziewicz），皆长于文。贝鲁斯（B. Prus）亦波阑文士，本名曰格罗伐支奇（A. Glowacki ），为人果敢而明允，其流风所被者极远，将大有造于故国者也。外此尚有他士，不遑备举，今止取其诗重论述之。
