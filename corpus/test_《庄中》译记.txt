契珂夫（A. P. Chekhov）以千八百六十年生俄之南，长学为医，后以文章名世，著有传奇数种及小说百馀篇。凡所为文，趣旨与西欧迥别。俄人斯忒兰涅克（I.  Strannik）论之曰，近世俄国施政至厉，灵智之士不适于生，而庸众反多得志。著者亦尝云，贤人困顿，盖其定命尔。惟世究鲜贤哲，故所图写，以狠琐者为多，而于书中之人，则不寄之同情，特有讥刺而已。如此篇者，即其一也。

译者识。