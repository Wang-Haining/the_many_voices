译者曰：坡（E. A. Poe）名安仑，美之维勒尼亚人也，以千八百九年一月生于波士顿，二岁而孤，受育于爱棱氏，故兼二姓。性脱略，耽酒好博，卒被斥于学校。然其文特奇妙，苍凉激楚，殆有鬼才。论者谓意多神秘，如读比利时文宗密透灵（M. Maeterlinck）所为剧；至禀孤峭之性，则乃类德之霍孚曼（Hoffmaun）与意之罗巴尔梯（Leopardi）云。千八百三十九年以后，历为各新闻社主笔，又屡以事去。至千八百四十九年十月七日，以洪醉得疾，死于祓尔替摩，年止四十一。时亲故多尽，仅得史诺革拉斯（Snodgrass）博士为治理之。

篇中所设地力比耶（Libya），即亚斐利加之古称；药叉为Demon之译，此云神魔；毗赫汉士（Behemoth），神兽，出《旧约》书；美牙（Magi）者，古波斯教典也。