四

波阑诗歌有甚异人者一事，即诗中事物无不与国事相关，故举他国所咏与之相较，其差当自见。如言爱者诗人之常，尽天下无二致，第在波人之心，有特异者：凡诗歌之所吟咏，多勇猛卓厉之士，时或狂暴不情，而蔑有耽溺晏安者；及言爱恋，亦纯洁高尚，不及于乱，盖有感怀而无常欲，虽属艳辞，实犹怨歌也。故哀怨之心胜，则诗人亦缓其小而急其大，于是士女之爱，移易为家国之忧。如密克威支《死人祭》（Dziady）中主人，以幽囚之时为故我死亡、新生再造之日，乃弃旧日佳名戈斯达夫，而更勇号日康剌德。二者相易，其意深矣，——康剌德见裴伦所作《海贼》（The Corsair）诗中。戈斯达夫者多情之士，克鲁特纳（A. de Krudenes）所为小说Valerie，ou lettres de Gwstave de Linar a Eruest de G.之主人也。——死戈斯达夫而生一康剌德，正波人之所愿也。以是诗中妇人亦无凡相，非见之阵中马上，叱咤万夫，则如天仙化人，渺不可近，至若英人威支伟斯（W. Wordsworth）所云：

A creature not too bright nor good
Tor human nature's daily food；
For transient sorrows，simple wiles，
Traise，blame，love，kisses，tears and smiles.

诗中之女子，宜嗔宜喜，笑啼悉可人意者，乃求之波阑此土诗中，杳乎其不可得也。

其言母子之爱，则有密克威支《告波阑人母》诗，足尽其蕴。意曰：