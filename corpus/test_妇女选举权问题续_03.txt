末言昔日重能力，故男子为政，今之时则已渐移于德义之力，是女子所长者也。文又曰：

今无间，凡是运动，其为候至短，而不中于进化之程，其下落之渐，当如其上。或其发凡作始，确根于自然而无所强。然使欲投一二妇人于狴犴，遂即以为治，则犹引灌园之水以灭晓日，必不能也。盖其始作，发于妇人群中，使有熟知两仪之本性者观之，则知此信乃郁极阴像自觉之结果，而神圣感情之振兴尔。

右文所言如是，凡人苟少解人情，得闻女权论者之辩说，或读其论书，考其情实，当知凡是所言，未为妄也。（译英国评论。）

[案]今年芬兰妇人，得选举为议员者十九人，史上仅事也。芬兰女士裴列伯瞿（Mcikki Friberg）氏就杂志Datny Aarhundrede中作文论之，有云：“此举之成，有因缘焉。几许年来，芬兰国人为其祖国自由，拚死为战，而女子多与其事，强干信直，勇不畏死，初不亚其父兄夫子，且竟出资财以助动作，或刊文状鼓舞国人。其以是故罹囹圄流放之祸者，盖不鲜见焉。女子以其经历所得，知欲救其国，争得自由，则统举一事，实为利兵，男子亦然。二者相得，故事可成也。”是三折肱之言，颇足备参考，因推译于此。

[案]妇人参政，为近日一大问题。然既争参政之权，即系承认有国家有政府也。故本社之旨，在于灭绝人治，弭消男子之特权，使男女归于平等，不仅以妇人参政为目的也。记者识。
