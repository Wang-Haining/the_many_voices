本年三月，英国妇女杂志曰Women at Home者，刊有说丛，其目为问妇人应得选举权否，寄稿者有康佩尔（R. J. Campbell）夫人、复绥忒（Fawcett）夫人、哈第（T. Hardy）夫人、佩纳（A. Kenney）女士、列亨（L. Ridding）夫人、萧（B. Shau）夫人诸氏，皆极为提倡，而中以哈第、萧二夫人为最，今略述如左：

（一）哈第夫人之意，谓应与妇女以选举之权，实天人合并使然。盖以时机言，果已就稔，而女界程度，亦渐足以吏。其文有云：

今也吾人之立法，仅止一面为单性者耳，于男女之间皆大勿利，波且及于嫛婗，而于后者为尤甚。今使取文明国中男子，改政府所设施之事业，以他事之标准挈其短长，将见其所作为，全归于缺陷，遍此世界，惟有竞争贫窭私利，狂愚酷戾凶残与隐微众孽而已。

夫人又谓男子之于此事，可勿以妇女将干预庶政，而引为大题。盖势力活动之本原，经久续之压束以来，其反复进成，尚需时日，非如他物之可仓卒而就。第以理言，治国经世之业，实最适于妇人，故男子而欲尚力为拒抵，并此权靳之，而必以独治为佳，则于理为巨谬。使他日者，两性政治洵能代立，斯其为益于群者必甚大且博，而贻福于子孙者，乃尤为无可量也。
