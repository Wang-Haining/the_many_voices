顾言者或谓凡物皆美，哀乐在人，出于自然之调剂，皆足以移人情，则悲世之言为偏而无谓矣。人情不能有哀而无乐，固也；顾以二者雠比，其差恒不能相当。何以言之？悲哀者人生之真谊，万物莫能优之。《渊书》曰：“笑乐之既，或生恶感；第悲哀之后，则惟是悲哀已耳。”盖苦痛为物，异于欢娱，不着帼面者也。古人亦云，乐极悲来。乐既去矣，而悲则永住无间。由是观之，二者原不可以比列。盖在人事，恒乐少而悲多，乐暂而悲久也。是故天下心声，多作愁叹之节，而激刺人情，感应尤疾。古人闻啼鴂而伤春，过川流而叹逝，天物无心，而人感焉，悲从中来，不可断绝，岂曰无因，正人情之所不能自已尔。

诗有曰，“[MASK]”，“[MASK]”，“[MASK]”，“[MASK]”，夫何忧思之深耶！古之人盖知之矣。悲哀者天地之心，宇宙何意，人生何闷，唯知哀音者始能见之耳。故旷揽景物，瞻宫阙金碧者，不如过白杨丘垅；而狂歌曼舞之乐，又不如听野哭之凄清也。况今日者，国中沉寂，时人凋零，虽有芳华，已非其候，熙熙者将何所为？固惟有坐守萧条，忧伤以终老而已矣。
